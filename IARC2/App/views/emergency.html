<div class="container">

    <div class="row-fluid privacy">

        <h4>חובבי רדיו בחירום</h4>
        <p>
            חובבי הרדיו בישראל תורמים את חלקם ברשתות קשר בשעת חרום ומצוקה. חובבי הרדיו היו שותפים לפעילויות בהן רק הם יכלו להקים רשת פעילה בזמן קצר ובכך הוכיחו את ידיעותיהם המקצועיות ואת יכולותיהם הטכניות והיוו נכס חשוב לקהילה.
        </p>
        <hr />
        <p>בין הפעילויות של עזרה לקהילה בשעת חירום ניתן למנות:</p>
        <ul>
            <li>שמירה על קשר קבוע עם שגרירות ישראל במקסיקו בעת רעידת האדמה.</li>
            <li>שילוב חובבי רדיו למשלחת ההצלה לארמניה ולתורכיה</li>
            <li>חובבי הרדיו ביחידות החילוץ הארציות</li>
            <li>העברת קשר בין חיילנו במלחמת שלום הגליל למשפחותיהם בעורף</li>
        </ul>
        <p>בעת רעידת האדמה בהאיטי שימושו חובבי הרדיו בעולם ובארץ ערוץ להעברת מידע חיוני, עד שממשלות ומדינות הצליחו להקים מערך קשר קבוע. מידע רב הועבר למשרד החוץ בארץ ולמד"א, כבר מהדקות הראשונות לאסון. מידע חיוני עליו התבססו בהרכבת משלחת ההצלה שיצאה למקום האסון מספר ימים מאוחר יותר.</p>
        <hr />
        <p>
            לצורך תקשורת פנים ארצית, במקרה של מלחמה, רעידת אדמה, או אסון רב נפגעים, לא עלינו, נקבעו לחירום תדרי המפגש הבאים, במגה-הרץ:
        </p>
        <p>VHF אנלוגי - סימפלקס</p>
        <ul>
            <li>S10 - 145.250</li>
            <li>S11 - 145.275</li>
        </ul>
        <p>HF</p>
          <ul>
              <li>14.300 - USB   משותף ל IARU1
              <li>10.130 - USB   רק ישראל (ורק בחירום)
              <li>7.130 - LSB רק ישראל</li>
              <li>7.110 - LSB משותף ל IARU1</li>
              <li>5.407 - USB   רק ישראל</li>
              <li>3.777 - LSB   רק ישראל</li>
              <li>3.760 - LSB   משותף ל IARU1</li>
          </ul>
        <p>
            ממסרים (אם התשתית תקינה - הערה 1)
        </p>
        <ul>
            <li>ממסרי VHF UHF אנלוגיים</li>
            <li>קבוצה TG 425 על ממסרי ה DMR</li>
            <li>קבוצה TG9112 על ממסרי ה (EMCOM EU)   DMR</li>
            <li>(DMR - כל עוד התשתית הקישורית תשרוד, תספק הרשת קישוריות ארצית ועולמית)</li>
        </ul>
        <p>אנא הקפידו על הכללים הבאים:</p>
        <ol>
            <li>אלו תדרי מפגש. עם ריבוי תעבורה על התדר, רצוי לעבור לתדרים אחרים, אך לוודא תחילה שיש חובבים נוספים מאזורכם הנשארים על התדר בהאזנה. במידה ונשאר ממסר פעיל עדיף להשתמש בו להגדלת טווח.</li>
            <li>יש להשאיר מרווח בין שידור לשידור כדי לאפשר לתחנות חלשות להצטרף. ב  VHF, מפעם לפעם יש לפתוח SQUELCH ולתת קריאה, כדי לשפר את  הסיכוי של תחנה חלשה להיכנס.</li>
            <li>בחרום אין להשתמש ב PL לקליטה. אם שני התדרים האלו שמורים אצלכם בזיכרון עם PL קליטה, שימרו אותם בזיכרונות נוספים ללא PL קליטה.</li>
            <li>מכשירי הנדי המאוחסנים זמן ממושך עלולים להיות ללא סוללות שמישות, והזיכרונות עשויים להימחק. הוציאו את המכשירים לריענון הסוללות הנטענות, ואם אין עוד בידכם סוללות שמישות, הכינו כבל להפעלה ישירה של המכשיר ממצבר הרכב או מצבר חיצוני. עדיף מכשיר מסורבל ממכשיר חסר תועלת.</li>
            <li>רצוי להעדיף מכשירים שאינם תלויים ברשת החשמל. מכשיר חסר שימוש, עדיף שיהיה זרוק בתא המטען של הרכב, מאשר בבוידם בבית. אנטנה רבע אורך גל, מתוצרת עצמית, מחוט באורך 51 ס"מ, עדיפה על RubberDucky.</li>
        </ol>
        <p>
            73<br />
            נרשם ע"י זיו<br />
            4X1UK
        </p>
    </div>
    <!--/row-fluid-->

</div>

